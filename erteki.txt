GARGA, TILKI WE SYÇANYŇ DOSTLUGY Bir garga, bir tilki, bir syçan üçüsi dost bolupdyrlar. Bular ýurt gezip ýörkäler, tilki bir tamdyryň içinden ullakan bir tegelek ýagly külçe tapypdyr, ony hem gizläpdir. Bular gezip ajygypdyrlar, iýer-içer ýaly zat tapmandyrlar. Ahyry tilki: Men bir zat tapdym, emma üçimize hiç zat boljak däl. Ýöne birimiz iýsek, doýup hezil edäýjekdiýen. Syçan: Eýle bolsa, bije atyşalyň diýen. Olaryň hemmesi syçanyň maslahatyna razy bolanlar. Onda garga: Iň gowusy, ýaş sanaşalyň, kimiň ýaşy uly bolsa, şol iýmeli-diýip, bir maslahat tapan. Syçan: 95

96 Meniň ýaşym ýigime dokuz diýen. Tilki: Bow, siz-ä oglanjyk ekeniňiz, şu agajy görýärsiňizmi?! Men ýetginjek wagtymda, ynha, şu agaç ýaňaja gögeripdi diýen. Şunluk bilen, ýagly külçäni tilki iýen, agzyndan galanyny hem murtuna çalan. Soraglar: 1. Kimler dost bolupdyrlar? 2. Tilki näme tapypdyr? 3. Ýagly külçäni kim iýipdir? PIŞIK BILEN SYÇAN Rowaýatlara görä, gadym zamanlarda pişik bilen syçan ýakyn dost ekenler. Olar hiç zatdan aladasyz bir adada ýaşar ekenler. Ol ýerde guşlar örän köp bolup, pişik olary iýer eken, syçan bolsa hoz we başga agaçlaryň miwelerini iýip ýaşar eken. Günleriň birinde syçan: Asyl şu adada seňäp ýörmek halys degnama degdi. Näme diýersiň, kenara göçüp ötäýsek näme bolarka? diýipdir pişik: Deňizden nädip ýüzüp geçeris? diýip, sorapdyr. 96

97 Bu örän aňsat. Agaçdan gaýyk ýasarys diýip syçan aýdypdyr. Şeýle diýip, syçan bir agajy süýräp getiripdir-de, dişleri bilen gemirip oýup, pişik ikisi sygjak gaýyjak ýasapdyr. Soňra iki ýoldaş gaýyjaga münüp, ýüzüp gidipdirler. Ýolda gidip barýarkalar garynlary ajygypdyr. Ýöne iýmäge zatlary ýok ekeni. Ikisi garynlaryny mäkäm tutup uklamaga çalyşypdyrlar. Ýöne pişik irkilip başlapdyr. Syçan bolsa has hüşgärlenipdir. Açlykdan gutul mak üçin syçan gaýygyň aşagyny gemrip başlapdyr. Her gezek pişik gözüni açanda, syçan özüni uklaýan ýaly görkezipdipdir. Syçan gaýygyň düýbi deşilýänçä gemri pdir. Deşikden kem-kemden suw girip, gaýyk barha agralyp ugrapdyr. Köp wagt geçmänkä ikisi hem suwda galypdyr. Pişik suwy onçakly ýak dyrmaýan eken, şonuň üçin aşnasyna gaharlanyp: Men seni iýerin! diýip gygyrypdyr. 4 Okuw kitaby 2 97

98 Suwdan çykýançak sabyr et, häli iýmäge ýetişersiň diýip syçan jogap beripdir. Olar kenara çykanlaryndan soň, pişik: Ine, indi seni iýerin diýipdir. Howlukma, sähelçe gurunaýyn. Häzir ähli ýerim öl myjjyk, öl eti iýip hezil tapmarsyň diýip syçan aýdypdyr. Şonda syçan pişigiň sadalygyndan peýdalanypdyr-da, kiçijik gowaga girip, gaýyp bolupdyr. Pişik onuň yzyndan girjek bolup biderek urnupdyr. Men seni tä çykýançaň peýlärin, ýalançy! diýip ol syçana gygyrypdyr. Uzak garaşmaly bolarsyň, men indi bu ýerden asla çykmaryn diýip, syçan jogap beripdir. Pişik gowagyň agzynda oturyp, syçan haçan çykarka diýip köp garaşypdyr. Syçan bolsa bu wagt ýeri köwlemäge girişipdir. Ol ýeriň aşagyndan ýer açypdyr-da, gaçyp gidipdir. Şondan bäri pişik berk uklamaýan bolupdyr. Gijelerine syçan niräni kytyrdadýarka diýip gulak salyp, sagatlap onuň çykmagyny peýläp oturar eken. Syçan bolsa pişigiň özüni peýläp oturanyny duýdugy, gowakdan hiç çykmaýan eken. Ertekini gürrüň beriň. 98

